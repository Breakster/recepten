---
title: Crème Brulée
---

# Ingredienten
* 1 vanillestokje
* schil van 1 limoen/citroen
* 200 ml melk
* 4 eidooiers
* 200 ml slagroom
* 2 x 60 g suiker

# Bereidingswijze
Verwarm de oven voor op 125 °C. Snijd het vanillestokje open. (Boen de limoen schoon en snijd de schil er dun af.) Breng in een pan de melk tegen de kook. Leg het vanillestokje en de limoenschil erin en laat de melk tegen de kook aan ca. 10 minuten zachtjes trekken. Verwijder dan het vanillestokjes en evt de limoenschil. Klop in een kom de eidooiers met 60 g suiker met de handmixer licht en romig. Klop de melk en slagroom erdoor. Schenk dit mengel in 4-6 ingevette eenpersoons ovenschaaltjes. Schuif de schaaltjes in de oven en laat de crème in ca. 1 uur stollen. Laat de crème daarna afkoelen en in de koelkast door en door koud worden.

Strooi vlak voor het opdienen (anders wordt de karamel zacht) de rest van de suiker over de crème. Laat de suiker met behulp van een brander mooi goudbruin karameliseren. Of zet de schaaltjes in een passende braadslede, vul de tussenruimte tot halverwege de crème met koud water en schuif de schaaltjes zo vlak onder een hete grill tot het suikerlaagje krokant en mooi goudbruin is.
