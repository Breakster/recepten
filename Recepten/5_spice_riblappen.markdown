---
title: 5 spice riblappen
---

# IngrediÃ«nten
* 800 gr riblappen in stukjes gesneden
* 1 ui gesnipperd
* 3 centimeter verse gember geschild en geraspt
* 4 teentjes knoflook fijngehakt
* 2-3 tl sriracha
* 2 tl five spice kruiden
* 1 tl korianderpoeder
* 3 stuks steranijs
* 2 el gembersiroop
* 50 ml ketjap manis
* 50 gr donkerbruine basterdsuiker
* 3 el sojasaus
* 400 ml kokosmelk
* flinke snuf versgemalen zwarte peper
* snufje zout
* 1 el bloem
* 2 laurierblaadjes
* zonnebloemolie
* klontje roomboter

# Instructies
1. Meng in een schaaltje de gembersiroop, sojasaus, ketjap manis, sriracha, bruine suiker, five spice en korianderpoeder.
2. Haal het vlees ongeveer 20-30 min. voor bereiding uit de koelkast. Bestrooi de stukjes vlees met een flinke snuf versgemalen zwarte peper, zout en bloem.
3. Verhit een scheutje olie en een klont roomboter in een stoofpan en bak het vlees in porties kort rondom goudbruin aan. Haal het vlees uit de pan.
4. Voeg een kleine scheutje olie weer toe in de pan en fruit de uien met de knoflook en de verse gember kort aan. Voeg het schaaltje met de saus en de kokosmelk toe. Roer alles goed door elkaar.
5. Leg het vlees terug in de pan samen met de steranijs en de laurier.
6. Leg het deksel schuin op de pan en laat minimaal 4 uur pruttelen. Hoe langer hoe lekkerder! Wanneer het vlees gaar is, haal je de deksel helemaal van de pan en laat eventueel nog een half uurtje extra pruttelen voor een dikkere saus. Haal de laurier en steranijs (als je ze kunt vinden) uit de pan voor serveren.
7. Serveer de stoof met kruidige rijst, boontjes of andere groenten en bestrooi eventueel met sesamzaadjes en/of bosui.