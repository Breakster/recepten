Flammkuchen recept

Er bestaat (voor zover wij weten) niet zoiets als een ‘officieel’ flammkuchen recept. Er zijn in Frankrijk verschillende recepten in omloop voor het flammkuchendeeg. Wat opvalt is dat vooral de hoeveelheid water en olie in het deeg varieert. We zetten hieronder een paar variaties op een rij.

    De hoeveelheden zijn steeds goed voor 2 flammkuchen.
    Het beste gebruik je een bloemsoort met een lagere W-waarde, bijvoorbeeld deze Classica of deze type 00 bloem W170 van Garofalo.

Recept #1: flammkuchendeeg zonder gist
* 250 g bloem
* 150 g water (=60%)
* 25 ml neutrale olie (=10%)
* snufje zout

Flammkuchen Recept #2: deeg met iets meer olie
* 250 g bloem
* 150 g water (=60%)
* 50 ml olie (=20%)
* snufje zout

Recept #3: flammkuchendeeg met minder water
* 250 g bloem
* 100 g water (=40%)
* 50 ml koolzaadolie
* snufje zout

In alle gevallen meng en kneed je de ingrediënten ongeveer 10 minuten tot een mooi, soepel deeg.

Laat je deeg na het kneden 30 tot 60 minuten afgedekt rusten. Verdeel in 2 stukken en rol met de deegroller flinterdunne bodems van je deeg.

Garneer voor de meest klassieke flammkuchen met crême fraiche, gerookt spek, ui en wat peper.

Bak, afhankelijk van jouw oven, bijvoorbeeld 10 minuten op 280 graden of 15 tot 20 minuten op 220 graden. In ieder geval tot jouw flammkuchen mooi goudbruin gebakken is.

Bron: https://www.italieplein.nl/wat-is-het-verschil-tussen-flammkuchendeeg-en-pizzadeeg/
