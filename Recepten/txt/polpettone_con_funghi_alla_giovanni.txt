IngrediÃ«nten
Gehaktballen
5 verse runderworsten
2 takjes tijm
2 takjes salie
2 takjes rozemarijn
2 takjes peterselie
100 g pistachenoten
2 sneetjes witbrood
100 ml melk
olijfolie
1 el boter
1 ei

Champignonsaus
450 g champignons
olijfolie
2 teentjes knoflook
2 takjes peterselie
30 ml witte wijn
30 ml runderbouillon
100 ml room

Groene salade
1 krop botersla
1 komkommer
100 g rucola

Bereidingswijze
Gehaktballen
Snijd de worsten open en verwijder het vel. Ris en hak de kruiden fijn. Hak of vijzel de pistachenoten fijn. Snijd de korstjes van het brood en pluk het brood in kleine stukjes. Week het brood in de melk. Meng de worsten, kruiden, ei en brood in een kom en kneed goed door. Vorm met vochtige handen ballen en druk ze iets plat. Verhit een scheutje olijfolie en een klontje boter in een pan en bak de gehaktballen op laag vuur in circa 10 minuten om en om goudbruin.

Champignonsaus
Snijd de champignons fijn. Verhit een scheutje olijfolie in een bakpan. Pel de knoflook. Bak de champignons en de knoflook goudbruin. Snijd de peterselie fijn, voeg toe en blus af met de witte wijn en de bouillon. Breng op smaak met peper. Voeg de room toe, laat circa 3 minuten inkoken en zet het vuur uit. Voeg de saus toe aan de gehaktballen en laat 4 minuten doorkoken. Serveer met vers gebakken ciabatta en een frisse groene salade.

Groene salade
Pluk de botersla. Snijd de komkommer in dunne plakken. Meng de botersla, rucola en komkommer en breng op smaak met olijfolie, een beetje zout en peper.

Bron: https://web.archive.org/web/20161028193357/http://www.24kitchen.nl/recepten/polpettone-alla-giovanni-con-funghi-gehaktbal-met-champignonsaus
