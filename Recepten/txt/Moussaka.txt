Omschrijving
Traditionele Griekse lunch-schotel waarin gehakt,
aardappel en aubergine gecombineerd met pittige
kruiden en een rijke saus een subliem geheel vormen.
Dit uitgebreide, maar niet moeilijk te realiseren
gerecht is de moeite en tijd zeker waard.


IngrediÃ«nten
6 middelgrote aardappelen,
2 middelgrote aubergines
1 citroen,
1 a 2 deciliter olijfolie,
100 gram pittige geraspte belegen kaas en
25 gram geraspte parmezaanse kaas (door elkaar mengen)

Voor de gehaktsaus
750 gram lams-gehakt,
6 middelgrote uien, in de lengte in partjes gesneden,
4 dikke teentjes knoflook, kleingesneden of uitgeperst,
paar eetlepels olijfolie,
2 theelepel kaneel,
1 theelepel nootmuskaat,
1 verkruimeld gedroogd rood chilipepertje,
1 klein blikje tomatenpuree,
1,5 deciliter droge witte wijn,
1 blik gepelde tomaten,
1 theelepel gedroogde thijm of een klein bosje verse,
2 eetlepels gedroogde oregano of een grote bos verse,
1/4 bouillonblokje,
zout en peper naar smaak.

Voor de veredelde bechamelsaus
60 gram boter,
ongeveer 80 gram bloem,
een halve tot een liter melk,
50 gram geraspte kaas,
3 eierdooiers (van eiwitten schuimpjes maken bv.),
1/2 theelepel nootmuskaat,
1/4 bouillonblokje.


Bereidingswijze
Eerst de gehaktsaus: Gehakt mooi rul en goudbruin bakken, als het kan in eigen
vet; uit de pan halen en reserveren. In hete olijfolie uien, knoflook,
nootmuskaat, kaneel en chilipeper kort fruiten op hoog vuur; Blussen met
tomatenpuree, even laten intrekken, opnieuw blussen met witte wijn, aanbaksels
goed losroeren. Toevoegen: gehakt, gepelde tomaten, thijm, oregano, 1/4
bouillonblokje; aan de kook brengen, daarna vuur laag draaien. Verder sudderen
op laag vuur (ongeveer 2 uur) tot alle vocht bijna verdwenen is (hoe minder
vocht, hoe steviger het gerecht). En dan terwijl deze heerlijke saus suddert:

Aardappelen voorbereiden:
Aardappelen schillen; In kokend water 10 minuten voorkoken; Laten afkoelen en
in plakjes van 5 millimeter snijden.

Aubergines voorbereiden:
Aubergines afspoelen; In plakken van 6 millimeter snijden, besprenkelen met
citroen tegen verkleuren; Plakjes in diep bord in olijfolie drenken; Op heet
vuur in koekenpan langs beide kanten bakken tot er bruine vlekjes op ontstaan,
Laten uitlekken op keukenpapier of doek.

Bechamelsaus voorbereiden:
Boter in pannetje met dikke bodem smelten Bloem toevoegen, beetje bij beetje
tot het een dikke brij vormt, tegen het droge aan, net niet kruimelig. Zeer
kort bakken om bindkracht van meel te bewaren. In een keer een halve liter
melk toevoegen, losroeren met garde en aan de kook brengen. Bijna continu
blijven roeren tot het mengsel dikker wordt. Uiteindelijk moet het zo dik
worden als een stevige pap, echter niet te dik, dus eventueel melk toevoegen.
nootmuscaat, 1/4 bouillonblokje en kaas toevoegen Van het vuur af, voorzichtig
en zeer snel de eierdooiers door de bechamelsaus kloppen. (De saus mag vooral
niet te heet zijn, anders zouden de dooiers stollen, waarbij de saus gaat
schiften)

Wanneer nu alles klaar is en met toewijding voorbereid realiseert het
zich in een handomdraai: Grote schaal invetten. Een laag aardappelschijfjes;
Heel klein beetje geraspte kaas overheen strooien; Laag aubergineplakjes;
Flinke laag gehaktsaus; Weer een laag aardappelschijfjes; Weer een klein laagje
kaas; Weer een laag aubergine; Weer een laag gehaktsaus, etc. tot alles op is
behalve geraspte kaas geheel bedekken met bechamelsaus en daarover heen een
flinke laag (de rest) geraspte kaas.

Uiteindelijk:
3/4 uur a 1 uur in de oven laten garen tot er een goud korstje ontstaat
bovenop. Opdienen met een Griekse salade. Smullen en genieten van de
complimenten.

Recepten.net (ook smulweb.nl)
