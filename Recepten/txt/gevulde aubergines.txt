Ingredienten
4 kleine aubergines 
zonnebloemolie 
1 ui, gesnipperd 
2 teentjes knoflook, gesnipperd 
1 blik tomatenblokjes 
2 el boter 
200 gram runder- of lamsgehakt 
2 el gehakte peterselie 
2 el gehakte munt 
2 tl paprikapoeder 
1 tl komijn 
zout en peper 
4 groene Spaanse pepers, in de lengte gehalveerd 
1 flinke el tomatenpuree
100 gr feta 

Bereiding
Verwijder de steelaanzetten van de aubergines. Haal in de lengterichting om de paar centimeter een reep van de schil totdat de aubergines er gestreept uitzien. Strooi er flink wat zout over en zet ze een half uur weg. Knijp er dan wat vocht uit, spoel ze af en dep ze droog. 

Verhit een laagje van 1 cm olie in een grote koekenpan en bak ze op halfhoog vuur aan alle kanten ca. 5 minuten. Haal ze uit de pan en maak in iedere aubergine een inkeping. Zorg ervoor dat de zijkanten intact blijven. Haal er met een theelepel zoveel mogelijk zaad uit. 

De vulling: 
Smelt de boter in een pan en fruit de ui en knoflook. Voeg het gehakt toe en bak dit rul. Doe de gehakte tomaten, peterselie, paprikapoeder, komijn en zout en peper erbij en laat het geheel 10 minuten sudderen. Vul dan de uitsparingen in de aubergines met dit mengsel. 

Leg op iedere aubergine een schijfje tomaat en 2 Spaanse peperhelften en leg ze in een grote pan. Meng de tomatenpuree met 200 ml heet water en giet dit vanaf de zijkanten in de pan. Laat het geheel met het deksel op de pan ca. 20 minuten sudderen. Serveren met rijst. 

