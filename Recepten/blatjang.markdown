# Mrs H.S.Ball's Blatjang Die oorspronklike resep soos opgespoor deur SARIE
* 612 gram droëperskes
* 238 gram gedroogde appelkose
* 3 liter bruin druiweasyn
* 2 1/2 kg wit suiker
* 500 gram uie
* 120 gram sout
* 75 gram cayenne peper

Week vrugte oornag in die druiwe asyn. Kook dan in asyn tot sag en dreineer.
Maal in klein stukkies in 'n meul (of versnipper met 'n kombuismes) Gooi die
vrugte, suiker (opgelos in 'n bietjie van die asyn) en uie (gemaal) by en kook
in 'n groot pot in die asyn. Die hoeveelheid asyn hang af van die vastigheid,
dit moenie te loperig of te dik wees nie, maar so dik soos die eindproduk in
die bottel. Voeg cayenne peper en/of brandrissie by en kook vir 2-21/2 uur.
Roer nou en dan met 'n houtspaansodat dit nie vasbrand nie. Om blatjang "hot"
te maak, voeg 75 gram gemaalde brandrissie by. Om perskeblatjang te maak, los
die appelkose uit en gebruik 850 gram droëperskes

# Groen piekel brandrissie
* 600g brandrissie
* 15 swartpeper korrels
* 5 lourierblare
* 2 eetlepels koljandersade
* 5 teelepels sout
* 6 eetlepels strooisuiker
* 1 liter wit asyn
* 1 eetlepel paprika
* 1 teelepel borrie

Sny rissies oop en verwyder sade, indien verkies. Gooi kookwater oor rissies en
laat 1 minuut staan en dreineer. Plaas rissies, peperkorrels, lourier blare,
koljander en geurmiddels in fles. Verhit suiker en asyn tot suiker gesmelt is
en terwyl nog warm, nie gekook, gooi dit in fles

# Piesang blatjang
* 12 geskilde piesangs, in ringe gesny
* 250 ml sultanas
* 2 groot gekapte uie
* 250 ml suiker
* 15 ml kerriepoeier
* 500 ml wit asyn
* 15 ml sout
* knippie rooipeper
* 2 stukke pypkaneel


Meng die bestanddele in 'n geskikte kastrol en prut stadig tot dik. Kook sonder
'n deksel en roer gereeld omdat dit baie maklik aanbrand. Die blatjang behoort
binne sowat 35 minute dik en geurig te wees. Proe en verwyder die kaneel. Skep
in gesteriliseerde flesse.. Bewaar om ryp te word.
