---
title: Hongaarse goulash
---
Hoofdgerecht voor 4 personen.

* 600 gr riblappen
* 100 gr boter
* 50 gr spekjes
* 1 grote ui
* 2 tenen knoflook
* 2 rode paprika's
* 2 groene paprika's
* 2 el bloem
* 1.5 el paprika poeder of chilipoeder
* 1 blik tomaten
* 1 dl rode wijn
* 2 dl vleesbouillon
* 2 tl tijm
* 4 vastkokende aardappelen
* 250 gr sperziebonen

1. Snijd het vlees in stukken en wentel ze door de bloem. Verhit de boter in een braadpan en bak het vlees op matig hoog vuur in 5 minuten al omscheppend rondom bruin. Bak de spekreepjes 2 minuten zachtjes mee.
2. Pel en snipper de ui en de tenen knoflook. Maak de paprika's schoon en snijd ze in stukken. Schep de ui, knoflook en paprika door het vlees en bak alles nog 2 minuten. Strooi het paprikapoeder erover en bak dit 2 minuten zachtjes mee.
3. Schenk de gezeefde tomaten, de wijn en de bouillon langs de rand van de pan bij het vlees. Voeg de tijm toe. Breng het geheel aan de kook en laat de goulash afgedekt 2 uur heel zachtjes (op een vlamverdeler) sudderen.
4. Schil de aardappelen en snijd ze in kleine blokjes. Haal de sperziebonen af en snijd ze in drieÃ«n. Schep de aardappelblokjes en sperziebonen door de goulash en smoor het gerecht in nog 45 minuten zachtjes gaar.

Bron: Van piepers tot pasta. Blue Band 75 jaar kookboek.