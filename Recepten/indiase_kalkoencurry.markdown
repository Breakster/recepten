---
title: Indiase kalkoencurry
---
Hoofdgerecht voor 4 personen.

* 2 uien, gesnipperd
* 2 tenen knoflook, fijngesneden
* 400 gr kalkoenfilet, in plakjes
* 4 el olie
* 1.5 el pataks currypasta
* 2 dl kippenbouillon
* 1 el bloem
* 250 ml zure room of volle yoghurt
* zout en peper
* 4 el koriander, fijngehakt

1. Bak de currypasta kort in de olie. Voeg de kalkoen toe en bak in 3 minuten bruin.
2. Voeg de ui en knoflook toe en bak 3 minuten zachtjes mee.
3. Voeg de bouillon toe en stoof de kalkoen zachtjes gaar. Dit duurt zo'n 15 minuten.
4. Roer de bloem door de zure room of yoghurt. Schep er van het vuur een paar eetlepels van de hete bouillon uit de pan door. Meng goed. Schep dit vervolgens door de kalkoen. Verwarm het geheel 3 minuten tot een gladde dikke saus ontstaat.
5. Breng de curry op smaak met zout en peper en voeg de koriander toe.

Bron: Van piepers tot pasta. Blue Band 75 jaar kookboek.
