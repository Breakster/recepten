<!doctype html>
<html lang="en">
    <head>
        <meta charset="utf-8">
        <meta http-equiv="x-ua-compatible" content="ie=edge">
        <meta name="viewport" content="width=device-width, initial-scale=1">
        <link rel="stylesheet" href="../style.css">
    </head>
    <body>
        <header>
            <a href="../index.html">Home</a>
            <a href="../about.html">Achtergrond</a>
            <a href="https://www.github.com/Breakster/recepten">Github</a>
        </header>
        <main role="main">
            <h1>Appeltaart</h1>
            <article>
    <section>
        <p>Voor een springvorm van 24 cm middellijn</p>
<p>voorverwarmen en bakken: op 200-225 °C</p>
<p>plaats van het ovenrooster: op de onderste richel van de oven</p>
<p>baktijd: 50-60 minuten daarna 20 minuten alleen onderwarmte</p>
<h1 id="voor-het-deeg">voor het deeg</h1>
<ul>
<li>300 g bloem</li>
<li>200 g boter</li>
<li>175 g basterdsuiker, zonder klontjes</li>
<li>1/2 theelepel zout</li>
<li>1 zakje vanillesuiker</li>
<li>1 klein ei, los geklopt</li>
</ul>
<h1 id="voor-de-vulling">voor de vulling</h1>
<ul>
<li>750 g-1 kg harde zure appelen</li>
<li>schil 1/2 citroen, geraspt</li>
<li>1 eetlepel citroensap</li>
<li>40 g suiker</li>
<li>1/2 eetlepel kaneel</li>
<li>25 g krenten, gewassen, gedroogd, uit elkaar gehaald</li>
<li>25 g rozijnen, gewassen, gedroogd, uit elkaar gehaald</li>
<li>50 g amandelen, gepeld, gehakt</li>
<li>50 g custardpoeder of maizena</li>
<li>2 eetlepels paneermeel of verkruimelde beschuit</li>
</ul>
<p>Verwarm de oven tijdig voor. Bestrijk de springvorm met boter. Doe bloem, basterdsuiker, boter, zout en vanillesuiker in een kom. Snijd met twee messen de boter tot kleine stukjes door de bloem. Voeg 3/4 van het ei toe. Kneed de ingrediënten met een koele hand tot een samenhangend deeg dat als een bal van de kom loslaat. Houd 1/4 van het deeg achter. Druk de helft van het overgebleven deeg in
gelijkmatige dikte uit op de bodem van de springvorm.</p>
<p>Maak van het overige deeg twee even dikke rollen, samen in lengte gelijk aan de omvang van de springvormrand. Leg deze langs de rand van de springvorm. Druk ze aan op de deegbodem en vorm daarna met de vingers een opstaande rand van circa 4 cm hoog. Maak van het achter gehouden deeg, op een met bloem bestoven aanrecht circa 14 rolletjes (1/2 cm dik) van aflopende lengte, om over de vulling te leggen. Het deeg kan ook tot 3 mm dikte worden uitgerold om de springvorm mee te voeren en bandjes van te maken, in plaats van rolletjes. Laat het deeg in de springvorm op een koele plaats staan.</p>
<p>Doe het citroensap in een kom. Schil de appelen, snijd ze in vieren, verwijder de klokhuizen en snijd de partjes in schijfjes, doe deze meteen in de kom en schep het citroensap, citroenschil er door. Meng er suiker, kaneel, krenten, rozijnen, amandelen en custardpoeder door. Bestrooi de deegbodem met paneermeel of beschuitkruim.</p>
<p>Vul het deeg in de springvorm met dit appelmengsel. Zorg dat het midden wat verhoogd is. Druk de bovenkant van de deegrand met een vork wat plat en leg de klaargemaakte deegrolletjes ruitvormig over de vulling Druk de uiteinden met een vork op de deegrand vast. Leg hier over weer rolletjes deeg, die aan elkaar worden gedrukt, zodat de hele omtrek van de rand met rolletjes deeg is bedekt. Bestrijk de deegrolletjes met de rest van het ei.</p>
<p>Zet de springvorm op de aangegeven plaats in de voorverwarmde over. Bak de appeltaart in de aangegeven tijd gaar en bruin. Laat de taart in de springvorm op een taartrooster afkoelen tot de rand van het gebak stevig aanvoelt. Maak de rand van de springvorm met een mesje los van de taart, open de rand en verwijder deze. Laat de appeltaart geheel afkoelen. Verwijder de bodem van de vorm. Laat de onderkant van de taart op het taartrooster verder stevig worden.</p>
<p>Bron: het elektro ovenboek, Meijer Pers b.v. Amsterdam, 5de druk, 1979</p>
    </section>
</article>

        </main>

        <footer>
            Made using
            <a href="http://jaspervdj.be/hakyll">Hakyll</a>
        </footer>
    </body>
</html>
